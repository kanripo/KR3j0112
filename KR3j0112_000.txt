# -*- mode: mandoku-view -*-
#+TITLE: 墨莊漫錄
#+DATE: 2015-09-23 10:12:57
#+PROPERTY: JUAN 0

<md:KR3j0112_SBCK_011-2b>¶
<md:KR3j0112_SBCK_001-1a>¶
<pb:KR3j0112_WYG_000-1a>
欽定四庫全書　　　　　子部十
　墨莊漫録　　　　　　　雜家類三(雜説之屬/)
　　提要
　　　　(臣/)等謹按墨莊漫録十卷宋張邦基撰邦基
　　　　字子賢髙郵人仕履未詳自稱宣和癸卯在
　　　　呉中見朱勔所采太湖黿山石又稱紹興十
　　　　八年見趙不棄除侍郎則南北宋間人也前
　　　　有自序稱性喜藏書隨所寓榜曰墨莊故以
<pb:KR3j0112_WYG_000-1b>
　　　　為名其書多記雜事亦頗及考證如渭州潘
　　　　源縣土怪周昕父變羊胡師文見呉伴姑明
　　　　州士人遇裴休葉世寧嚴清闗注諸夢事雖
　　　　不免為小説家言然如記韓愈詩風稜露液
　　　　字之異同蘇軾儋耳詩石字者字之訛誤辨
　　　　杜甫詩王母晝下雲旗翻句還如何遜在揚
　　　　州句江湖多白鳥句星落黄姑渚句功曹非
　　　　復漢蕭何句解王珪詩舞急錦腰迎十八酒
<pb:KR3j0112_WYG_000-2a>
　　　　酣玉醆照東西句解黄庭堅詩爭名朝市魚
　　　　千里句影落華亭千尺月夢通岐下六州王
　　　　句皆極典核他如辨碧雲騢為魏泰作辨龍
　　　　城録雲仙散録為王銍作皆足資考證以及
　　　　鄭康成注漢宮香方玫瑰油粘葉書旋風葉
　　　　書與穆䕶為木瓠具理為瓶罌之類亦頗資
　　　　博識而所載宋時户口轉運諸數尤足與史
　　　　籍相㕘考宋人説部之可觀者也文獻通攷
<pb:KR3j0112_WYG_000-2b>
　　　　不著于録殆當時猶未盛傳歟乾隆四十三
　　　　年五月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　總　校　官　(臣/)　陸　費　墀
