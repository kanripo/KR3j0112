# -*- mode: mandoku-view; -*-
#+TITLE: 墨荘漫錄
#+DATE: 2015-09-12 00:51:26.143553
#+PROPERTY: ID KR3j0112
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB11n0726-003墨荘漫錄-卷第三.
<pb:KR3j0112_SBCK_003-1a>¶
墨荘漫録卷第三¶
明州士人陳生失其名不知何年間赴舉京師¶
家貧治行後時乃於定海求附大賈之舟&KR0082;航¶
海至通州而西焉時同行十餘舟一日正在大¶
洋忽遇暴風巨浪如山舟失措俄視前後舟覆¶
溺相継也獨相&KR0009;之舟人力徤捷張蓬随風而¶
去&KR0082;塟魚腹者屡矣凢東行&KR0190;日風方止恍然¶
迷津不知涯涘盖非常日所&KR0052;行也俄聞鐘声¶
舂容指顧之際見山川甚迩乃急趋焉果得浦¶
<pb:KR3j0112_SBCK_003-1b>¶
溆遂維矴近岸陳生驚悸稍定乃登岸前有徑¶
路因跬歩而前左右皆佳木薈蔚珎禽鳴弄行¶
十里許見一精舎金碧明煥榜曰天宫之院遂¶
瞻禮而入長廊幽&KR1940;寂無諠譁堂上一老人㩀¶
牀而坐厖眉鶴髮神&KR0026;清&KR0751;方若講說環侍左¶
右皆白&KR0129;烏巾約三百餘人見客皆驚問其行¶
止告以飄風之事惻然憫之授舘于一室懸錦¶
帳乃饌客焉噐皿皆金玉飲食精㓗&KR0188;茹皆藥¶
苗極甘美而不識名老人自言我軰皆中原人¶
<pb:KR3j0112_SBCK_003-2a>¶
自唐末巢㓂之亂避地至此不知今幾甲子也¶
中原天子今誰氏尚都長安否陳生為言自李¶
唐之後更五代凢五十餘年天下太定今皇帝¶
趙氏&KR0038;號宋都于汴海内承平兵革不用如唐¶
虞之世也老人首肎嗟嘆之又命二弟子相與¶
游䖏因問二人此何所也老人謂誰曰我軰號¶
處士非神仙皆人也老人唐丞相裴休也弟子¶
凢三等毎等一百人皆授學於先生者復引登¶
山&KR0026;覧﨑嶇而上至於峻極有一亭榜曰𥬇秦¶
<pb:KR3j0112_SBCK_003-2b>¶
意以秦始皇遣徐福求三山神藥為可𥬇也二¶
人遥指一&KR0280;突兀干霄&KR0280;頂積雪皓白曰此&KR0382;¶
萊島也山脚有蛟龍蟠繞故異物畏之莫可干¶
犯也陳生留彼乆之一日西望浩然有歸思口¶
未言也老人者㣲𥬇曰尔乃懐家耶尔以夙契¶
得踐此地豈易得也而乃俗縁未盡此別無復¶
𠕅來矣然尔旣得至此吾當𦔳尔舟楫一至&KR0382;¶
萊登覧勝境而後去遂使具舟倏已至山下時¶
夜已暝暁見日輪晃曜傍山而出波聲先騰沸¶
<pb:KR3j0112_SBCK_003-3a>¶
洶湧澎湃聲&KR0002;雷霆赤光勃欝洞貫太虗頃之¶
天明見重楼&KR0232;閣翬飛雲外迨非人力之所為¶
但不見有人居之惟瑞霧葱蘢而已同來䖏士¶
云近世嘗有人跡至此群仙厭之故超然逺引¶
鴻&KR0293;之外矣唯吕洞賔一歳两来臥𦗟松風耳¶
乃復至老人所陳生求歸甚力老人曰當送尔¶
歸山中生人葠甚太多如人形陳生&KR0082;乞&KR0190;本¶
老人曰此物為&KR0017;神所護惜持歸&KR0052;渉海洋&KR0178;¶
貽禍也山中良金美玉皆至寳也任尔取之老¶
<pb:KR3j0112_SBCK_003-3b>¶
人𠕅三敎告皆修心養性為善逺悪之事仍云¶
世人慎勿臥而語言為害甚大又云楞𫿞&KR0052;乃¶
諸佛心地之本當循習之陳生𠕅拜而辭復令¶
人導之登一舟轉盻之乆已至明州海次矣時¶
元祜間也比至里門則妻子已死矣皇皇無所¶
之方悔其歸復&KR0082;求徃不可得也遂為人言之¶
後病而狂未幾以死惜哉余在四明見郡人有¶
䏻言此事者又聞舒信道嘗記之甚詳求其本¶
不𫉬乃以所聞書之¶
<pb:KR3j0112_SBCK_003-4a>¶
睦㓂方臘未起之前一年歙州生麟即死後十¶
日州人葉世寧夣乗麟而登山山東北有洞乃¶
捨麟而登入二武士執而問之世寧以實對且¶
言幸得放還當有重報一武士𥬇曰誤矣我即¶
歙州某橋南停&KR0083;朱慶也與子不熟頗識其面¶
此洞有三堂四室試令子&KR0026;之遂引而前中堂¶
垂䈴曰此堂待陳公文帳堆壅吏不敢登左堂¶
簾捲其半慶曰天符已差羅浮天王居此諸司¶
徃迓矣旣昇有牌牌有三字世寧惟記一定字¶
<pb:KR3j0112_SBCK_003-4b>¶
右堂無簾上有衣紫袢曳杖而行吏&KR0190;十軰随¶
之二武士止世寧立世寧識視即尚書彭公汝¶
礪也&KR0205;出拜之公劳之曰近到饒州否曰去歳¶
到饒州公無恙公何以至此公曰吾位髙不當¶
治獄以吾最知本末故受命至此汝何䏻来也¶
世寧驟對乗洞前石馬而来公曰獸今安在二¶
武士趋出曰介獸誤取至公曰杖之百朱慶者¶
唯而出一武士領世寧&KR0082;出世寧曰願一&KR0026;四¶
室不敢泄於人公逡廵首肯一吏持鑰而下引¶
<pb:KR3j0112_SBCK_003-5a>¶
世寧徃開東室有十餘人露首愁坐竹噐&KR0190;十¶
封鑰甚固旁有金𢃄十餘條持鑰者復開一室¶
架大木於两楹之間有官者凢九人亦露頂蹲¶
踞其上見人皆泣下持鑰者未嘗少佇世寧請¶
入他室持鑰者曰西有貴臣大閹及前唐後唐¶
未具獄囚法𫿞不可輙近言未幾忽有聲如雷¶
震見巨虵自屋東垂首而下火舌電目口鼻氣¶
出如煙世寧懼而走持鑰者曰東将入西室矣¶
此𩔖甚多豈可近也世寧因問何以至是曰吁¶
<pb:KR3j0112_SBCK_003-5b>¶
吾姓𫿞前唐宦者親見當時中官𫝑盛士人知¶
有中官不知有朝廷吾&KR0059;&KR0060;𥬇而薄之有䏻言¶
中官太盛者吾必咨嗟嘆賞聞近代亦然業力¶
所招也世寧不盡記大畧如此復徃謝彭公則¶
堂已虗矣世寧不敢問心動求出持鑰者復曰¶
吾在北司無過即世後凢三領江淮要職此事¶
了則吾為地下主者矣汝到人間為吾誦金光¶
明&KR0052;具䟽焼與𫿞直事吾䏻報汝世寧拜辭獨¶
與武士出見朱慶&KR0016;麟自山頂来下而揖世寧¶
<pb:KR3j0112_SBCK_003-6a>¶
撫麟乃石也慶曰山髙不可陟遵河甚徑煩語¶
慶家人蘄黄間卜居甚善郷中當大亂慶亦自¶
以夣報得子言當信而不疑也一武士曰金光¶
明&KR0052;亦望垂賜得免追取之劳幸矣世寧曰仍¶
為公等設醮及水陸二人以手加額世寧曰此¶
洞何名慶曰洞名金源司名某凢四字世寧不¶
暁而問之忽失足墜河而窹汗浹眷病瘖三日¶
而愈其後歙人稍稍聞之¶
宣和改元揚州學吏𫿞清晝&KR0397;夣人叩門呼之¶
<pb:KR3j0112_SBCK_003-6b>¶
清一手挈帽以趋見植牌於康荘清不暇讀斯¶
湏入一門兵衞森然吏引造庭鞠躬曰𫿞清至¶
清𢧐汗伏不䏻拜上擲一巨板縱横萬釘布如¶
棋局斜𠋣于階傳呼令上一人衮而冕坐紫衣¶
侍左朱衣侍右清&KR0060;視之衮冕者乃前太守劉¶
尚書拯也朱衣者两浙運副劉河也尚書問清¶
茶塩法更張否對曰清學吏耳茶塩法所不知¶
又問學法更張否對曰仍舊但近日興建道學¶
遂命朱衣取簿令清自閱其姓名每葉大書一¶
<pb:KR3j0112_SBCK_003-7a>¶
人姓名郷里其下有細書&KR0002;功與過中有識者¶
中有一葉乃清姓名細書極少尚書曰後十旬¶
汝當來此又命紫衣導清過西壁以手排之壁¶
間見衆罪人雜老㓜男女或血汚其衣帶係其¶
&KR1450;悲哀愁苦幽咽墮淚可畏可憐紫衣復道清¶
出尚書曰汝當治此獄俟取某人及淮南塩香¶
提舉黄敦信清逡巡攝衣循板而下吏以手招¶
清使出清過舊路仰視其牌書曰辨正司旣窹¶
言其事於教官錢耜良仲時黄侯使一路氣熖¶
<pb:KR3j0112_SBCK_003-7b>¶
赫然未幾盛怒間暴得疾一夕而卒清後臥病¶
果死&KR0045;人多知之予&KR0190;詢郷人乃得其詳¶
秦少㳺侍兒朝華姓邉氏京師人也元祐癸酉¶
納之嘗為詩云天風吹月入欄干烏鵲無聲子¶
夜䦨織女星明来枕上了知身不在人間時朝¶
華年十九也後三年少游&KR0082;修真断世縁遂遣¶
朝華歸父母家貧以金帛而嫁之朝華臨别泣¶
不已少㳺作詩云月霧茫茫暁柝悲玉人揮手¶
断膓時不湏重向燈前泣百歳終當一别離朝¶
<pb:KR3j0112_SBCK_003-8a>¶
華旣去二十餘日使其父來云不願嫁乞歸少¶
㳺憐而復取歸明年少㳺出倅錢唐至淮上因¶
與道友議論嘆光景之遄歸謂華曰汝不去吾¶
不得修真矣亟使人走京師呼其父來遣朝華¶
随去復作詩云玉人前去&KR0077;重來此度分携更¶
不逥腸断亀山離别䖏夕暘孤塔自崔嵬¶
時紹聖元年五月十一日少㳺嘗手書記此事¶
未㡬遂竄南荒云吴郡唐寅&KR0024;之以詩淮海修¶
真黜　華他言道是我言差金丹不了紅顔别¶
<pb:KR3j0112_SBCK_003-8b>¶
地下相逄两面沙¶
毆陽文忠公與韓子華書於柱上其後過限七¶
年方踐前志作詩&KR0009;子華曰俗諺云也賣弄得¶
過&KR0187;其詩曰人事從来無䖏定世途多故踐言¶
難誰知頴水閑居士十頃西湖一釣竿¶
劉貢父詩話云文士用事誤錯雖為缺失然不¶
害其美杜甫詩云功曹無復漢䔥何按光武紀¶
帝謂鄧禹曰何以不&KR0122;功曹又曹参嘗為功曹¶
云鄼侯非也貢父之意直以少陵誤耳然前漢¶
<pb:KR3j0112_SBCK_003-9a>¶
髙紀云单父人吕父善沛令辟&KR0311;從之客因家¶
焉沛中豪傑吏聞令有重客皆徃賀䔥何為主¶
吏主進令諸大夫曰進不满千錢坐之堂下(云)¶
(云)注孟康曰主吏功曹也然則少陵用此非誤¶
也第貢父偶思之未至耳¶
嘉州凌雲寺大像記&KR0330;臯文張綽書其碑甚豊¶
字畫雄&KR0646;頃扵潘義荣處見之¶
閬州州治大&KR0550;梁間有一凾書前後人莫敢取¶
視者有一太守之子必&KR0082;開之人&KR0134;之不從竟¶
<pb:KR3j0112_SBCK_003-9b>¶
取之乃三&KR0038;蜀時断一大辟案文耳復置舊所¶
未㡬守遂死¶
河陽縣尉司印前後相傳不敢開匣開必境内¶
有盗&KR0120;但以一木朱記用代行移新舊官交易¶
但易匣之封耳(大明弘治十七年蘇州衞印熱/如火其年一衞官皆去聀)¶
啇州州治&KR0550;角各有一刻成壓角石兎以碧紗¶
籠護之吏軰献&KR0083;錢者堆積焉人不敢正視吏¶
軰正視者必遭刑甚畏惮之云夜即相馳逐於¶
圃中三事皆聞之耿宗純彦醇云¶
<pb:KR3j0112_SBCK_003-10a>¶
徐州有营妓馬盻者甚慧麗東坡守徐日甚喜¶
之盻䏻學公書得其彷彿公嘗書黄鶴賦未畢¶
盻&KR0060;效公書山川開合四字公見之大𥬇畧為¶
&KR0243;色不復易之今碑中四字盻之書也¶
崔鶠徳符頴昌陽翟人元祐中畢漸榜登科不¶
汲汲於仕宦宣和中&KR0101;西京洛南稲田務時中¶
官容佐掌宫鑰於洛郡僚事之惟恐不及惟徳¶
符不肯見之容極銜之徳符一日送客於會節¶
園時梅花已残與客飮梅下已而容奏陳以節¶
<pb:KR3j0112_SBCK_003-10b>¶
會園為景華御苑徳符初不知也明年暮春復¶
&KR0016;瘠馬從老兵竟入園中梅下哦詩曰去年白¶
玉花結子深林間小憇籍清影低顰啄㣲酸故¶
人不復見春事今已䦨繞樹尋&KR0130;跡空餘土花¶
斑徘&KR0422;而去次日容見地有馬跡問園吏吏以¶
崔對容怒其&KR0127;已遂劾奏鶠徑入御苑以此罪¶
廢累年靖康初起為左正言未幾卒贈直龍圖¶
閣歸塟郟城詩文甚髙¶
東坡為翰苑元祐三年供端午貼子有云上林¶
<pb:KR3j0112_SBCK_003-11a>¶
&KR0575;木暗池䑓蜀産吴苞萬里來不獨盤中見盧¶
橘時於粽&KR0187;得楊梅每疑粽&KR0187;楊梅之句玉䑓¶
新詠徐君蒨共内人夜坐守歳詩酒中挑喜子¶
粽&KR0187;覔楊梅今人未見以楊梅為粽徐公乃守¶
歳詩楊梅夏熟歳暮安有此果豈昔人以乾實¶
為之耶東坡以角&KR0112;為午日之饌故借言之耳¶
無錫惠山泉水乆留不敗政和甲午歳趙霆始¶
貢水于上方月進百樽先是以十二樽為水式¶
泥印置泉亭每貢發以為之則靖康丙午罷貢¶
<pb:KR3j0112_SBCK_003-11b>¶
至是開之水味不變與他水異也寺僧法皥(言/之)¶
北京壓沙寺梨謂之御園其栽接之故先植棠¶
梨本與&KR0037;木相近以鵝梨條接于梨木上候始¶
生枝條又於&KR0037;木大枝上鑿一竅度接活梨條¶
扵其中不一二年即生乃砍去&KR0037;之上枝又断¶
棠梨下榦根脉即梨條巳接於&KR0037;本矣結實所¶
以甘而美者以此頃又見北人云以胡桃條接¶
於栁木易活而速實¶
章聖時煉丹一爐在翰林司金丹閤日供炭五¶
<pb:KR3j0112_SBCK_003-12a>¶
秤至熈寧元年猶飬火不絶劉袤延仲之父&KR0013;¶
㫖裁减百司此一項在經費之&KR0190;有㫖罷之其¶
丹作鉄色詔藏天章閣¶
張忠定公安道居南都煉丹一爐飬火&KR0190;十年¶
丹成不敢服張芻聖民守南都羸瘠殊甚聞有¶
此丹堅求餌之安道云不敢吝也但此丹服火¶
之乆不有大功必有大毒不可&KR0205;服聖民求之¶
甚力乃以一粒如粟大以與之且戒冝韜藏慎¶
勿&KR0127;餌聖民得之即吞焉不&KR0190;日便血不止五¶
<pb:KR3j0112_SBCK_003-12b>¶
臓皆麋潰而下竟死云二事聞之劉延仲¶
宣和間有㫖蘇軾追復軄名時衞仲逹逹可當¶
行詞同列戯之云逹可冝刻意為此詞盖湏焚¶
黄耳聞者莫不大𥬇¶
許道寧京北人少亦業儒性頗跌宕不覊𦘕山¶
水法李成獨造其妙可與營丘抗行亦工傳神¶
每見人&KR0397;陋者必戯冩貌於酒肆識者皆𥬇之¶
為其人毆擊至碎衣敗面而竟不悛後㳺太華¶
見其&KR0280;巒&KR1182;崒始有意於山水清&KR0243;髙秀濃纎¶
<pb:KR3j0112_SBCK_003-13a>¶
得法不愧前人矣杜祁公帥長安道寧恃其技¶
犯公公怒捕之道寧懼&KR0082;&KR0481;避或謂道寧曰杜¶
公𫿞毅汝乃干犯汝將何之雖走夷狄必𫉬汝¶
矣時种師&KR0105;守環州道寧乃徃&KR0300;&KR0105;杜公聞之¶
𥬇曰道寧真善自為謀者乃移書种公俾善遇¶
之在環歳餘乃歸環學從祀弟子乃道寧筆也¶
予舅吴順啚有道寧𦘕終南積雪圖八幅真絶¶
品也亡於兵火惜哉長安凉榭大屏面亦道寕¶
所作殊竒偉也¶
<pb:KR3j0112_SBCK_003-13b>¶
&KR0303;無咎謫玉山過徐州時陳無已廢居里中無¶
咎置酒出小&KR0078;娉娉舞梁州無已作减字木蘭¶
花長短句云娉娉裊裊芍藥稍頭紅檏小舞䄂¶
低囬心到&KR0048;邉客已知金樽玉酒&KR0134;我花前千¶
萬壽莫莫休休白髮簮花我自羞無咎嘆曰人¶
疑宋開府鉄石心膓及為梅花賦清艶殆不𩔖¶
其為人無已清通雖鉄石心膓不至於開府而¶
此詞過於梅花賦矣¶
元祐六年七夕日東坡時知楊州與發運使&KR0303;¶
<pb:KR3j0112_SBCK_003-14a>¶
端彦吴倅&KR0303;無咎大明寺汲塔院西廊井與下¶
院蜀井二水校其髙下以塔院水為勝¶
玫瑰油出北虜其色瑩白其香芬馥不可名状¶
用為試粧法用衆香煎煉北人貴重之每報聘¶
禮物中祗一合奉使者例𫉬一小甖其法秘不¶
傳也宣和間周武仲憲之使虜過磁州時葉著¶
宣逺為守祝周云囬日願以此油分餉旣反命¶
以油贈之葉云今不湏矣近禁中厚賂虜使遂¶
得其法煎成賜近臣色香勝北來者婦翁蔡京¶
<pb:KR3j0112_SBCK_003-14b>¶
新&KR0009;&KR0190;合且云公還朝必有取者今反献一合¶
周亦不受也北人方物不過一合貴惜如此而¶
貴近之家贈遺&KR0002;此之多足知其侈靡之甚也¶
蔡肇天啓乆官京師日有薮澤之思常於尺素¶
作平岡老木極有清思因授李伯時令於餘地¶
加逺水歸鴈作扁舟以載天啓及題小詩曰鴻¶
鴈歸時水拍天平岡老木向寒煙借君餘地安¶
漁艇乞我寒江聴雨眠伯時嬾不䏻竟他日王¶
渙之彦舟取去以示宗子令戬即取筆㸃染如¶
<pb:KR3j0112_SBCK_003-15a>¶
詩中意天啓見之極愛其佳後天啓汎舟𪧐横¶
塘遇雨閉&KR0382;而臥夜分不&KR0397;聞歸鴈聲因復為¶
詩云平野風煙入梦思殷勤作𦘕更題詩扁舟¶
臥聴横塘雨恰遇江南歸鴈時此𦘕後歸貴人¶
家予嘗見之渺然有江湖之思¶
&KR0303;無咎作慶州使宅記黄魯直云大為佳作¶
蘇明&KR0098;作成都府張公安道𦘕像記魯直讀之¶
云司馬子長復出也王逄原作過唐論介甫云¶
可方賈&KR0105;過秦論不及而馳騁過之¶
<pb:KR3j0112_SBCK_003-15b>¶
裴鉶傳竒載成都古仙人吴彩鸞善書小字嘗¶
書唐韻鬻之今蜀中導江迎祥院&KR0052;藏中佛本¶
行&KR0052;六十卷乃彩鸞所書亦異物也今世間所¶
傳唐韻猶有皆旋風葉字畫清勁人家徃徃有¶
之¶
建炎庚戌二月二十五日虜兵䧟平江府两浙¶
宣撫使周望移軍退保崑山縣泊舟馬鞍山下¶
湖邉吏方用印忽有風旋轉入舟印與文移盡¶
卷墮水相視駭愕使水工探之不𫉬望懼北兵¶
<pb:KR3j0112_SBCK_003-16a>¶
之來襲也&KR0082;亟走屯惠通鎮為失印所撓留吏¶
求之吏禱於馬鞍山神曰静濟侯者曰苟不𫉬¶
且将得罪必焚廟而行縣宰亦懼乃作堰捍水¶
以踏車涸之畚&KR1257;如雲鑿&KR0190;尺始得之已淪於¶
泥中矣此&KR0003;與吴中記聞同¶
頃有一士人每於班列中好與祕閣諸公交語¶
好事者戯目之為舘職&KR0187;行此盖縁御史有裏¶
行職衘故也¶
李豸方叔𥙊東坡文有云皇天后土鍳平生忠¶
<pb:KR3j0112_SBCK_003-16b>¶
義之心名山大川還千古英靈之氣¶
兵部&KR0048;官莫卞居塲屋日因赴浙漕夣人就旅¶
邸報姓莫人作状元卞出迎之乃云名儔非卞¶
也時卞已&KR0300;卷是舉登科明年得子因名曰儔¶
後二十四年儔作大魁卞對賀客言之¶
朱勔䘮父作黄籙醮請茅山道士陳赤夷字彦¶
真拜章囬得報&KR0063;但見金甲神人杖劒叱云朱¶
勔父子罪惡貫盈上天不赦汝焉得為拜章彦¶
真不敢言勔&KR0059;為親宻者道不踰三年勔果敗¶
<pb:KR3j0112_SBCK_003-17a>¶
李去偽紹聖初知通州静海縣至夜即入一室¶
判&KR0115;外人皆聞訊問枷鎖聲因目為李見&KR0017;去¶
替宻迩會集同官出二子拜縣尉陳噩噩不敢¶
當乃云去偽老矣不及見公之貴若長子儔雖¶
自成立不䏻逺大次子僖異日與公有㤙契當¶
令今日先識面耳衆皆罔測政和初噩為司勲¶
&KR0048;官主銓試文僖中乙授西京偃師簿又三年¶
為噩壻果符㤙契之言噩終徽猷閣侍制僖終¶
朝請大夫儔登科未及禄而卒¶
<pb:KR3j0112_SBCK_003-17b>¶
崇寧間平江府天平山白雲寺有&KR0190;僧行山間¶
得簟一叢共煮食之至夜發吐内三人急取鴛¶
鴛草生啖遂愈其二人不啖者吐至死鴛鴦草¶
藤蔓而生黄白花對開傍水依山䖏䖏有之治¶
癰疽腫毒猶妙或服或傅皆可盖沈存中良方¶
所載金銀花又曰老翁湏者本草名忍冬¶
山谷詩云争名朝市魚千里予問諸學生魚千¶
里多云此齊民要術載范蠡種魚事發池中作¶
九墩然初無千里字心頗疑之後因讀𨵿尹子¶
<pb:KR3j0112_SBCK_003-18a>¶
云以盆為沼以石為島魚環㳺之不知其幾千¶
萬里不窮也乃知前軰用事如此該博字皆有¶
來䖏¶
班行李質人才魁岸磊落甚偉徽廟朝&KR0082;求一¶
人相稱者為對無可&KR1275;當時同列目為察&KR0215;子¶
京師俚語謂無對者為察&KR0215;建炎三年擢&KR0096;殿¶
帥¶
蘇黄門子由薨於許下王鞏定&KR0038;作挽詩三首¶
其一云憶昔持風憲防㣲意獨深一時&KR0052;&KR0038;慮¶
<pb:KR3j0112_SBCK_003-18b>¶
千載爱君心坤道存君终始乾坤正古今當時¶
人物盡惆悵獨知音注云元祐中議冊后宣仁¶
御文徳殿發冊公語余宻告吕丞相㣲仲母后¶
御前殿兹不可啓㣲仲明日留身宣仁詔宫中¶
本殿發冊時人無知者其云已矣東門路空悲¶
未盡情交親踰四紀&KR0104;患共平生此去音容隔¶
徒多涕淚横蜀山千萬疊何䖏是佳城注云公¶
前年&KR0009;書約予至許田曰有南齋翠竹满軒可¶
與定國為十日之飲此老年未盡之情也其三¶
<pb:KR3j0112_SBCK_003-19a>¶
云静者冝&KR0574;壽胡爲忽夣楹傷嗟見行路&KR0278;典¶
識皇情徒記巴山路空悲蜀道程弟兄仁逹意¶
千古各垂名註云公與子瞻嘗泊巴江夜雨相¶
約共游蜀竟不果歸今子瞻塟汝公歸眉王祥¶
有言歸塟仁也留塟逹也右三詩予在髙郵於¶
公之子䖏見其遺藁因録之皆當時事今公之¶
後邈然家集不復存惜其亡也因附於此¶
晏叔原聚書甚多每有遷徙其妻厭之謂叔原¶
有𩔖乞兒搬&KR0238;椀叔原戯作詩云生計惟兹椀¶
<pb:KR3j0112_SBCK_003-19b>¶
般檠豈惮劳造雖從假合成不自埏陶阮杓非¶
同調顔瓢庶共操朝盛&KR0018;餘米暮貯籍殘糟幸¶
免墦間乞終甘澤畔迯挑冝卭竹杖捧稱葛為¶
&KR0129;倘受桑間餉何堪井上螬綽然真自許嘑爾¶
未&KR0063;饕世乆&KR0127;原憲人方逐子敖願君同此噐¶
珎重到霜毛¶
唐寅醉中校畢¶
墨荘漫録卷第三¶
