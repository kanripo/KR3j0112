# -*- mode: mandoku-view; -*-
#+TITLE: 墨荘漫錄
#+DATE: 2015-09-12 00:51:26.362612
#+PROPERTY: ID KR3j0112
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB11n0726-008墨荘漫錄-卷第八.
<pb:KR3j0112_SBCK_008-1a>¶
墨荘漫録卷第八¶
宗室令穣大年善丹青清&KR0243;有竒趣少年讀書¶
慕唐王維李思訓畢宏&KR0330;偃皆以畫得名乃刻¶
意學之下筆便有自得一時賢士大夫喜與之¶
游皆求其筆亦頗厭其誅求&KR0099;然嘆曰懐素有¶
云無學書終為人所使&KR0082;絶筆不為但名已著¶
終不得已又善作小草書小字如蝇蚊筆遒而¶
法具諦&KR0026;之目力茫然皆合羲獻之體是又所¶
難也米元章謂大年作𦘕清䴡雪景𩔖王維汀¶
<pb:KR3j0112_SBCK_008-1b>¶
渚水鳥有江湖意予在京師時嘗偶得大年所¶
作横卷歸田圖竹籬茅舎煙林蔽𧇊遥岑逺水¶
咫尺千里葭蕪鷗鷺宛&KR0002;江郷盖大年得意𦘕¶
也表舅唐端重題詩云聞君新得小山川𦘕手¶
來從郜雍賢不學農夫焉用稼&KR0002;爲王子豈知¶
田我真隴上躬耕客親見人間小隠天始識阿¶
年京様熟菊籬寧似景龍邉菊籬景龍門下景¶
也後爲吴舅順啚取此軸去今亡於兵火又有¶
士雷亦妙繪事嘗於錢徳輿次&KR0096;少卿家見所¶
<pb:KR3j0112_SBCK_008-2a>¶
作寒溪小雪横卷翎毛竹木種種皆竒可亞大¶
年云¶
章友直伯益以篆得名召至京師翰林院篆字¶
待詔&KR0190;人聞其名然心未之服俟其至俱来見¶
之云聞先生之藝乆矣願見筆法以為模式伯¶
益命粘&KR0083;各&KR0190;張作二啚即令泚墨濡毫其一¶
縱横各作十九𦘕成一棋局其一作十圓圈成¶
一　射帖其筆之粗細間架踈宻無毫髮之失¶
諸人見之大驚嘆服𠕅拜而去¶
<pb:KR3j0112_SBCK_008-2b>¶
熈寧五年杭州民裴氏妾夏沉香澣衣井旁裴¶
之嫡子戯誤墜井而死其妻訴於州必謂沉香¶
擠之而墜也州委録叅杜子方司户陳珪司理¶
戚秉道三易獄皆同沉香從杖一百断放時陳¶
睦任本路提刑舉駁不當劾三&KR0122;皆罷州委秀¶
州倅張&KR0002;濟鞠勘許其獄具即以才薦竟論沉¶
香死故東坡送三&KR0122;詩云殺人無騐終不快此¶
恨終身&KR0178;難了其後睦還京師乆之未有所授¶
聞廟帥邢生頗從仙人游䏻知休咎乃徃見之¶
<pb:KR3j0112_SBCK_008-3a>¶
叩以來事邢拒之弗答而語所親曰其如沉香¶
何睦聞之悚懼汗下廢食者累日釋氏所云寃¶
懟終不可免可不戒哉¶
紹聖&KR0004;元東坡帥中山得黒石白脉如孫知㣲¶
所𦘕石間奔流盡水之變又作白石大盆以盛¶
之激水其上名其室曰雪浪齋公自銘有云玉¶
井芙蓉丈八盆伏流飛空潄其根時四月二十¶
日也閏四月三日乃有英州之命其後謫惠州¶
又徙海外故中山後政以公遷謫雪浪之名廢¶
<pb:KR3j0112_SBCK_008-3b>¶
而不問元符庚辰五月公始&KR0013;北歸之命明年¶
夏方至吴中時張芸叟守中山方葺治雪浪齋¶
重安盆石方&KR0082;作詩&KR0009;公九月聞公之薨乃作¶
哀詞有云我守中山乃公舊&KR0038;雪浪簘齋於焉¶
食𪧐俯察&KR0130;綦仰看梁木思賢閱古皆&KR0052;貶逐¶
玉井芙蓉一切牽復(云云)其詞曰石與人俱貶¶
人亡石尚存却憐堅重質不减浪花痕滿酌中¶
山酒重添丈八盆公兮不歸些萬里一招䰟思¶
賢閱古皆中山後圃堂名也¶
<pb:KR3j0112_SBCK_008-4a>¶
鎮江府兵火之餘有石一株在瓦礫中𫝑如掀¶
舞色紺而澤竒物也上有刻字云有唐上元甲¶
子歳頴川陳良參叨尹延陵𫉬此石置西齋之¶
前銘曰嵳嵳峩峩蒼翠其多是禀混元非因&KR0355;¶
磨置于庭隅公退常過冝乎乃身居髙之阿後¶
期來者見兹&KR0002;何其後又有今人刻字云皇宋¶
治平丙午歳仲夏晦日邑令掌文紀於壊垣得¶
之立于此後為都統王侯勝所得移置于所居¶
園中有一士大夫見而愛之紿曰此本吾家舊¶
<pb:KR3j0112_SBCK_008-4b>¶
物也先君平音寳惜之不意尚存於兹願復歸¶
我王侯&KR0082;許之有一將校聞之謂主將曰不可¶
與之此石上有上元甲子及皇宋治平之語&KR0178;¶
朝廷聞之來取之當以此意拒之王侯用其說¶
遂止今按唐之上元甲子徳宗之興元元年也¶
距今紹興上元甲子三百六十年矣堅頑閱世¶
如是之乆信乎金石之夀也¶
婦人之纒足起於近世前世書傳皆無所自南¶
史齊東昏侯為潘貴妃鑿金為蓮花以帖地令¶
<pb:KR3j0112_SBCK_008-5a>¶
行其上曰此歩歩生蓮花然亦不言其&KR0211;小也¶
如古樂府玉臺新詠皆六朝詞人纎艶之言𩔖¶
多體状羙人容色之姝麗又言粧餙之華眉目¶
唇口腰支手指之𩔖無一言&KR0091;&KR0414;足者如唐之¶
杜牧李白李啇𨼆之徒作詩多言閨幃之事亦¶
無及之者惟韓偓香奩集有詠&KR1231;子詩云六寸¶
膚圍光緻緻唐尺短以今校之亦自小也而不¶
言其&KR0211;¶
飲席刻木為人而銳其下置之盤中左右欹側¶
<pb:KR3j0112_SBCK_008-5b>¶
僛僛然如舞状乆之力盡乃倒視其傳籌所至¶
酬之以杯謂之&KR0134;酒胡程俱致道嘗作詩云簿¶
領青州&KR0122;風流麹秀才長煩拍浮手持贈合&KR0172;¶
盃屡舞囬風急傳籌白羽催深慚偃師氏端為¶
破愁來或有不作傳籌但倒而指者當飲¶
木犀花江浙多有之清芬漚欎餘花所不及也¶
一種色黄深而花大者香&KR0057;烈一種色白淺而¶
花小者香短清暁朔風香来鼻&KR0026;真天芬仙馥¶
也湖南呼九里香江東曰岩桂浙人曰木犀以¶
<pb:KR3j0112_SBCK_008-6a>¶
木紋理如犀也然古人殊無題咏不知舊何名¶
故張芸叟詩云竚馬&KR0082;尋無路入問僧曽折不¶
知名盖謂是也王以寧周士道中聞九里香花¶
詩云不見江梅三百日聲断紫簘愁夣長何許¶
緑裙紅帔客御風來送返䰟香近人採花蕋以¶
薫蒸諸香殊有典刑山僧以花半開香正濃時¶
就枝頭採擷取之以女真樹子俗呼冬青者搗¶
裂其汁㣲用拌其花入有油磁缾中以厚&KR0083;&KR0456;¶
之至無花時於宻室中取置盤中其香裛裛中¶
<pb:KR3j0112_SBCK_008-6b>¶
人如秋開時復入噐藏可乆留也樹之幹大者¶
可以旋為盂盖茶托種種噐用以淡金&KR0238;餙之¶
殊可佳也¶
&KR0303;無咎和李秬𩀱頭牡丹有云二喬新𫉬吴宮¶
怯𩀱隗&KR0004;臨晉帳羞月地故&KR0063;相伴語風前各¶
是一般愁¶
政和間汴都平康之盛而李師師崔念月二妓¶
名著一時&KR0303;冲之叔用每會飲多召侑席其後¶
十許年𠕅來京師二人尚在而聲名溢于京&KR0038;¶
<pb:KR3j0112_SBCK_008-7a>¶
李生者門地&KR0057;峻叔用追感徃昔成二詩以示¶
江子之其一云少年使酒來京華縱歩曽游小¶
小家㸔舞裳霓羽衣曲聴歌玉樹後庭花門侵¶
楊栁垂珠箔窓對櫻桃捲碧紗坐客半驚随逝¶
水吾人星㪚落天涯其二云春風踏月過章華¶
青鳥雙邀阿母家繫馬栁&KR0672;當户葉迎人桃出¶
隔墻花髩深&KR0107;暖雲侵臉臂簿衫寒玉照紗莫¶
作一生惆悵事鄰州不在海西涯靖康中李生¶
與同輦趙元奴及築毬吹笛袁陶武震軰列籍¶
<pb:KR3j0112_SBCK_008-7b>¶
其家李生流落來浙中士大夫猶邀之以聴其¶
歌然憔悴無復向來之態矣¶
韓退之木居士偶然題作木居士便有無窮祈¶
福人盖當時以枯木𩔖人形因以乞靈也在今¶
衡州之耒陽縣北㳂流三十里鼇口寺至今人¶
祀之元豊初年旱暵縣令禱之不&KR0063;為令折而¶
焚之主僧道符乃更刻木為形而事之張芸叟¶
南遷郴州過而見之題詩于壁云波穿火透本¶
無竒初見潮州刺史詩當日老翁終不免後來¶
<pb:KR3j0112_SBCK_008-8a>¶
居士&KR0082;奚為山中雷雨冝誰主水底蛟龍睡不¶
知&KR0002;使天年俱自遂如今已復長新枝予每憤¶
南方&KR0075;祠之多所至有之陸龜䝉所謂有雄而¶
毅&KR0627;而碩者則曰將軍有温而愿哲而少者則¶
曰某&KR0048;有媪而尊𫿞者則曰姥有婦而容者則¶
曰姑而三吴&KR0057;甚所主之神不一或曰太尉或¶
曰相公或曰夫人或曰娘子村氓家有疾病不¶
服藥劑惟神是恃事必先禱之謂之問神苟許¶
其請雖冒險以觸憲綱必為之倘不諾其請卒¶
<pb:KR3j0112_SBCK_008-8b>¶
不敢違也凢禱必許以牲牢祀謝封敕命物所¶
費不貲禱而不騐病者已殂猶償所許之𥙊曰¶
弗償其禍必甚無知之俗以神之禦灾捍患為¶
可𠋣惴惴然不敢少&KR0520;也豈獨&KR0002;曹乎近時士¶
大夫家亦漸習此風士夫稍有識者心知其非¶
而見女子之易惑故牽於閨幃之爱亦遂狥俗¶
殊可駭嘆且神聦明正直而一者也豈有以酒¶
食是嗜而&KR0060;福以饕餮於愚魯之民豈又所謂¶
聦明正直者也至於嶽也瀆也古先賢徳有功¶
<pb:KR3j0112_SBCK_008-9a>¶
於人載在祀典血食一方者吾敢不欽奉之乎¶
所謂&KR0048;者姑者安䏻禍福於忠信之士吾所未¶
信也世豈無一狄公為一革之木居士旣為令¶
之所焚矣彼庸髠者復假托以惑衆此&KR0057;可嘆¶
云¶
東坡在黄州而王文甫家東湖公每乗興必訪¶
之一日逼歳除至其家見方治桃符公戯書一¶
聮於其上云門大要容千&KR0016;入堂深不覺少年¶
歡¶
<pb:KR3j0112_SBCK_008-9b>¶
歐陽文公本朝第一等人也其前言徃行見於¶
&KR0038;史墓碑及文集諸書中詳矣予復得四事於¶
公之曽孫當世望之云嘗載於瀧岡阡表瀧岡¶
阡盖歐陽氏松楸壠名也今不傳於世惜其遺¶
𣳚因識於此¶
一云公於為政仁恕多活人性命曰此吾先公¶
之志也嘗曰漢法惟殺人者死後世死刑多矣¶
故凢於死非已殺人者多活之其為河北轉運¶
使所活二千餘人先是保州屯兵閉城叛命田¶
<pb:KR3j0112_SBCK_008-10a>¶
況李昭亮等討之不克卒招降之旣開城况等¶
推䆒反者二千餘人&KR0300;於八井又其次二千餘¶
人不殺分𨽻河北諸州事已定而富相出為宣¶
撫使恐其復為患謀&KR0082;宻委諸州守將同日悉¶
誅之計議已定方作文書會公奉朝㫖&KR0096;知鎮¶
府與冨公相遇於内黄夜半屏人以其事告公¶
公大以為不可曰禍莫大於殺降昨保州叛卒¶
朝廷已降敕榜許以不死而招之八井之戮已¶
不勝其寃此三千人者本以脅從故得下死柰¶
<pb:KR3j0112_SBCK_008-10b>¶
何一旦無&KR0499;就戮争之不䏻止因曰今無朝㫖¶
而公以便冝䖏置&KR0002;諸郡有不逹事機者以公¶
擅殺不肯從命事旣参差則必生事是&KR0082;除害¶
於未萌而反趣其為亂也且某至鎮必不從命¶
冨公不得已遂止是時小人譛言已入冨范𫝑¶
已難安旣而冨公大閱河北之兵将卒多所升¶
黜譛者獻言冨某擅命專&KR0096;自作威福已收却¶
河北軍情北兵不復知有朝廷矣於是京師禁¶
軍亟因大閱多所升擢而冨公歸至&KR0038;門不得¶
<pb:KR3j0112_SBCK_008-11a>¶
入遂罷樞宻知鄆州向&KR0002;擅殺二千人其禍何¶
可測也然則公之一言不獨活二千人命亦免¶
冨公於大禍也¶
二云公於修唐書最後至局專修紀志而已列¶
傳則宋尚書祁其所修也朝廷以一書出於两¶
手體不䏻一遂詔公㸔詳列傳令刪修為一體¶
公雖受命退而嘆曰宋公於我為前軰且人所¶
見多下同豈可悉如已意於是一無所易及書¶
成奏御史白舊例修書只列書局中官髙者一¶
<pb:KR3j0112_SBCK_008-11b>¶
人姓名云某等奉敕撰而公官髙當書公曰宋¶
公於列傳亦功深者為日且乆豈可掩其名而¶
奪其功乎於是紀志書公姓名列傳書宋姓名¶
此例皆前未有自公為始也宋公聞而喜曰自¶
古文人不相譲而好相陵掩此事前所未聞也¶
三云公自言學道三十年所得者平生無怨惡¶
爾公初以范希文事得罪于吕相坐黨人逺貶¶
三峽流落累年北吕公罷相公始&KR0013;進擢後為¶
范公作神道碑言西事吕公擢用希文盛稱二¶
<pb:KR3j0112_SBCK_008-12a>¶
人之賢䏻釋&KR0059;憾而共力於&KR0038;家希文子純仁¶
大以為不然刻石時輙削去此一節云我父至¶
死未嘗觧&KR0311;公亦嘆曰我亦得罪於吕丞相者¶
惟其言公所以信於後世也吾嘗聞范公自言¶
平生無怨惡於一人兼其與吕公觧&KR0311;書見在¶
范集中豈有父自言無怨惡於一人而其子不¶
使觧&KR0311;於地下父子之性相逺如此公知穎州¶
時吕公著為通判為人有賢行而深自晦黙時¶
人未甚知公後還朝力薦之由是漸見進用¶
<pb:KR3j0112_SBCK_008-12b>¶
四云陳恭公執中素不喜公其知陳州時公自¶
頴移南京過陳拒而不見後公還朝作學士陳¶
為首相公遂不造其門已而陳出知亳州尋罷¶
使相換&KR0026;文公當草制自謂必不得好詞及制¶
出詞甚美至云杜門却掃善避&KR0096;𫝑而免嫌䖏¶
事執心不為毁譽而更守陳大驚喜曰使與我¶
相知深者不䏻道此此得我之實也手録一本¶
&KR0009;門下客李師中曰吾恨不早識此人¶
文忠公又有雜書一卷不載於集中凢九事今¶
<pb:KR3j0112_SBCK_008-13a>¶
亦附於此云秋霖不止文書頗稀叢竹䔥蕭似¶
聴愁滴顧見案上故&KR0083;&KR0190;幅信手學書樞宻院¶
東&KR0550;¶
一云謝希深嘗誦哭僧詩云焼痕碑入集海角¶
寺留真謂此人作詩不必好句只求好意余以¶
謂意好句亦好矣賈島有哭僧詩云冩留行道¶
影焚&KR0077;坐禅身唐人謂燒&KR0077;活和尚此句之大¶
病也近時九僧詩極有好句然今人家多不傳¶
如馬放降來地鵰盤𢧐後雲春生桂嶺外在人¶
<pb:KR3j0112_SBCK_008-13b>¶
在海門西今之文士未必有如此句也學者勿¶
浪書事有可記者他時便為故事作詩湏多誦¶
古今人詩不獨詩爾其餘文字盡然¶
二云漢之文士善以文言道時事質而不俚兹¶
所以為難徃時作四六者多用古人語及廣引¶
故事主衒愽而不思述事不暢近時文章變體¶
如蘇氏父子以四六述叙委曲精盡不减古文¶
自學者變格為文殆今三十年始得斯人不惟¶
遲乆而後𫉬實恐此後未有䏻継者耳自古異¶
<pb:KR3j0112_SBCK_008-14a>¶
人間出前後參差不相待余老矣乃及見之豈¶
不為幸哉¶
三云空梁落燕泥未為警絶而&KR0045;廣不與薛道¶
衡觧&KR0311;於泉下豈荒焬所趨止於此耶大風起¶
雲飛&KR0045;信是英雄之語也&KR0002;漠漠水田飛白鷺¶
隂隂夏木囀黄&KR1378;終非已有又何必區區於攘¶
&KR0060;哉¶
四云作字要熟熟則神氣完實而有餘於静坐¶
中自是一樂事然患少睱豈&KR0002;以樂䖏常不足¶
<pb:KR3j0112_SBCK_008-14b>¶
耶書十年不倦當得名虚名已得而真氣耗矣¶
萬事莫不皆然有以寓其意不知身之為劳也¶
有以樂其心不知物之為累也然則自古無不¶
累心之物而有為物所樂之心¶
五云自蘇子羙死後遂覺筆法中絶近年君謨¶
獨歩當世然謙譲不肯主盟徃年余嘗戯謂君¶
謨學書如泝急流用盡氣力不離故䖏君謨頗¶
𥬇以謂䏻取譬今思此語已十餘年竟何如哉¶
六云學書費&KR0083;猶勝飲酒費錢&KR0494;時嘗見康文¶
<pb:KR3j0112_SBCK_008-15a>¶
公戒其子弟云吾平生不以全幅&KR0083;作封皮文¶
康太原人世以晉人喜嗇而資談𥬇信有是哉¶
吾年尚老亦不&KR0082;多耗用物誠未足以有益於¶
人然衰年志思不壮於事少䏻快然亦其理耳¶
七云蕭條淡泊此難𦘕者覧者未必識也故飛¶
走遲速意近之物易見而閑和𫿞靖趣逺之心¶
難形若乃髙下向背逺近重復此𦘕工之藝耳¶
非精鑿之事也不知此論為是否余非知𦘕者¶
強為之說但&KR0178;未必然也然自謂好𦘕者必不¶
<pb:KR3j0112_SBCK_008-15b>¶
䏻知此也¶
八云介甫嘗言夏月晝睡方枕為佳問其何理¶
云睡乆氣蒸枕熱則轉一方冷䖏然則真知睡¶
者耶余謂夜弹琴惟石徽為佳盖金蚌瑟瑟之¶
𩔖皆有光色燈燭照之則炫燿非老翁夜視所¶
冝白石照之無光於目昏者為便介甫知睡真¶
&KR0180;者余知琴得之二十年昨因患病两手中指¶
拘攣醫者言惟&KR0190;運動以導其氣之𣻉謂惟弹¶
琴為可亦尋得十餘年已忘諸曲物理損益相¶
<pb:KR3j0112_SBCK_008-16a>¶
因固不䏻窮至於如此老荘之徒多寓物以盡¶
人情信有以也哉¶
九云唐之詩人𩔖多及窮士孟郊賈島之徒&KR0057;¶
䏻刻&KR0355;窮苦之言以自喜或問二子其窮孰甚¶
曰閬仙甚也何以知之曰以其詩見之郊曰種¶
稲耕白水&KR0018;薪斫青山島云市中有樵山我舎¶
朝無煙井底有甘泉釡中乃空然盖孟氏薪水¶
自足而島家柴水俱無誠可𥬇然二子名稱髙¶
於當世其餘林翁䖏士用意精到者徃徃有之¶
<pb:KR3j0112_SBCK_008-16b>¶
&KR0002;雞聲茅店月人迹板橋霜則覉孤行李流離¶
辛苦之態見於&KR0190;字之中至於野塘春水漫花¶
塢夕陽遲則春物融怡之情和暢又有言不&KR0014;¶
盡之意兹亦精意刻&KR0355;之之所得者耶徃在洛¶
時嘗見謝希深誦曰縣古槐根出官清馬骨髙¶
又見晏丞相常愛笙歌歸院落燈火下楼䑓希¶
深曰清苦之意在言外而見於言中晏公曰世¶
傳䓻萊公云老覺腰金重慵便枕玉凉以為冨¶
貴北特窮相者耳䏻道冨貴之盛則莫如前句¶
<pb:KR3j0112_SBCK_008-17a>¶
亦與希深所評者𩔖耳以二公皆有情味而喜¶
為篇詠者其論如此¶
右永叔所書九事頃在京師貴人家見之當時¶
人謁状收書之字畫清劲多桞誠懸筆法愛而¶
録之然其間稱馬放降來地及春生桂嶺外之¶
句并論𫿞維桞塘春水漫温庭筠雞聲茅店月¶
之工與夫賈島&KR0152;僧之誚皆已載於詩話中及¶
晏元獻評冨貴之句亦見於歸田録但其言或¶
不同故不敢刪削併録之云¶
<pb:KR3j0112_SBCK_008-17b>¶
何薳子楚作春渚紀聞云𨵿子明易傳李衞公¶
對問皆阮&KR0483;著撰予考之唐藝文志及本朝崇¶
文緫目皆無之子楚之言或然也又云龍城記¶
乃王銍性之作樹萱録唐書藝文志小說𩔖自¶
有此名豈無言所作也此書所載諸事近於寓¶
言而諸篇詩句皆佳絶盖唐人之善詩者為之¶
如江聲兼小雨暝色入啼猿藕隠玲瓏玉花藏¶
縹緲容紅樹醉秋色碧溪弹夜絃網断蛛猶織¶
梁空燕不歸等句皆警絶非近人所䏻也¶
<pb:KR3j0112_SBCK_008-18a>¶
¶
墨荘漫録卷第八¶
<pb:KR3j0112_SBCK_008-18b>¶
