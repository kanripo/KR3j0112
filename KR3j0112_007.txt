# -*- mode: mandoku-view; -*-
#+TITLE: 墨荘漫錄
#+DATE: 2015-09-12 00:51:26.321686
#+PROPERTY: ID KR3j0112
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB11n0726-007墨荘漫錄-卷第七.
<pb:KR3j0112_SBCK_007-1a>¶
墨荘漫録卷第七¶
西施羙人也三尺童子皆知其為越獻於吴以¶
亡吴也吴越春秋云越王使相者得苧羅山鬻¶
薪之女曰西施鄭旦餙以羅&KR1796;教以容歩而獻¶
於吴荘子曰西施病心而矉其里之醜人見而¶
美之歸亦捧心而矉孟子云西子&KR0170;不㓗則人¶
皆掩面而過之注云西子古之好女西施也毛¶
嬙亦美人也荘子云毛墙䴡&KR0078;人之所美也魚¶
見之而深入鳥見之而髙飛釋音注司馬彪云¶
<pb:KR3j0112_SBCK_007-1b>¶
毛墙古羙女一云越王美&KR0078;也麗&KR0078;晋獻公嬖¶
之以為夫人崔譔本作西施又慎子云毛嬙西¶
施天下之至姣也按左氏傳越之㓕吴在魯哀¶
公之二十二年孟子嘗見梁惠王齊宣王自哀¶
公二十二年至魏王之元年一百四年至齊宣¶
王之元年一百三十二年乃魏惠王之二十九¶
年也史記荘子傳云名周與梁惠王齊宣同時¶
則荘子與孟盖一時慎子名到與淳與于髠騶¶
奭之徒皆&KR0062;&KR0038;時人亦荘孟一時也又史記表¶
<pb:KR3j0112_SBCK_007-2a>¶
晉獻公五年伐&KR0784;戎得&KR0784;&KR0078;是歳己酉也至魏¶
惠王之元年三百七年&KR0002;以毛嬙為越王美&KR0078;¶
又與&KR0784;&KR0078;非同時而崔譔以&KR0784;&KR0078;為西施故以¶
為近故說者謂荘孟慎子所言西施皆越之獻¶
吴者然予讀管子小稱篇有云毛嬙西施天下¶
之美人也盛怒氣於面不䏻以為可好史記表¶
齊威公小白之元年丙申也魯&KR0082;與齊公子紏¶
入後小白齊距魯生致&KR0249;仲是歳至&KR1724;吴計二¶
百一十三年而&KR0249;仲之書己言毛嬙西施是二¶
<pb:KR3j0112_SBCK_007-2b>¶
人者皆前古之人矣豈越之西施冐古之美人¶
以為名耶是有两西施矣而毛嬙亦非越王美¶
&KR0078;明甚司馬彪之注乃臆說也當更質於&KR0054;洽¶
者¶
政和問朝廷求訪三代鼎彜噐程唐為陜西提¶
&KR0039;茶馬李朝孺為陜西轉運遣人於鳳翔府破¶
商北干墓得銅&KR0777;&KR0563;二尺餘中有欵識一十六¶
字又得玉片四十三枚其長三寸許上圓而銳¶
下濶而方厚半指許玉色明莹以盤獻之于朝¶
<pb:KR3j0112_SBCK_007-3a>¶
玉乃留秦州軍資庫道君皇帝曰前代忠賢之¶
墓安得發掘乃罷朝孺退出其&KR0777;聖徳髙明有¶
如此者不然丘冢之厄不止此矣其玉乆在秦¶
帑近年王庻知秦州日取之而去祁寛居之嘗¶
見之為予言之然予又見劉褒延仲言比干墓¶
在衞州西山去城&KR0190;十里有漢唐以來碑刻甚¶
多墓周圍&KR0190;里生異木摎結不可入而居之言¶
墓在&KR0028;中未知何也真州六合縣界有山四面¶
平直曰方山山之左右多古墓冢予從甥魏惇¶
<pb:KR3j0112_SBCK_007-3b>¶
紹興十二三年間任天長縣尉日有一&KR0101;司属¶
官過邑舘于尉司出一襆物云昨過方山得之¶
出以示惇皆美玉也其長二三寸濶一指許厚¶
三四分光&KR0243;方正上有小竅約百餘枚不知為¶
何物也惇&KR0082;丐其一二枚属官靳而不與且云¶
方山民因耕穿一墓得此疑其為玉䇿以予考¶
之此乃两漢以前貴近之墓所謂珠&KR0237;玉押者¶
古以歛尸惟王公則有之耳盖與比干墓所&KR0023;¶
正同爾¶
<pb:KR3j0112_SBCK_007-4a>¶
川峽間有一種惡草羅生於野雖人家庭砌亦¶
有之如此間之蒿&KR0382;也土人呼為䕭麻(音/㻸)其枝¶
葉拂人肌肉即成瘡炮浸&KR0075;潰爛乆不䏻愈杜¶
子美除草詩所謂草有害於人曾何生阻修其¶
毒甚&KR0597;蠆其多彌道周盖謂此也劉褒延仲至¶
蜀嘗見之¶
宣和間蔡寳臣致君&KR0053;南唐後主書&KR0190;軸来京¶
師以獻蔡絛約之其一乃王師&KR0053;金陵城垂破¶
時倉皇中作一䟽禱于释氏願兵退之後許造¶
<pb:KR3j0112_SBCK_007-4b>¶
佛像&KR0002;干身菩薩&KR0002;干身齋僧&KR0002;干萬員建殿¶
宇若干所其&KR0190;皆甚多字畫老草然皆遒劲可¶
愛盖危窘急中所書也又有看&KR0052;發願文自稱¶
蓮&KR0382;居士李煜又有長短句臨江仙云櫻桃結¶
子春歸盡蝶翻金粉&KR0031;飛子規啼月小楼西玉¶
鈎羅幕惆悵捲金泥門巷寂寥人去後望殘煙¶
草低迷而無尾句劉延仲為&KR0024;之云何時重聴¶
玉騘嘶撲簾飛絮依約夣囬時¶
東坡四時冬詞云真態生香誰&KR0030;得玉奴纎手¶
<pb:KR3j0112_SBCK_007-5a>¶
嗅梅花每疑玉奴字殊無意味&KR0002;以為潘淑妃¶
小字則當為玉兒亦非故實劉延仲嘗見東坡¶
手書本乃作玉如纎方知上下之意相貫愈覺¶
此聮之妙也¶
閩廣多異花悉清芬郁烈而末利花為衆花之¶
冠嶺外人或云抹麗謂䏻掩衆花也至暮則&KR0057;¶
香今閩人以陶盎種之轉海而来浙中人家以¶
為嘉玩然性不耐寒極難爱護&KR0052;霜雪則多死¶
亦土地之異冝也顔慱文持約謫官嶺表爱而¶
<pb:KR3j0112_SBCK_007-5b>¶
賦詩云竹稍脫青錦榕葉堕黄雲嶺頭暑正煩¶
見此緑蕚君&KR0082;言嬌不吐藏意乆未分最憐月¶
&KR0004;上濃香夣中聞䔥然六曲屏西施&KR0321;㣲醺叢¶
深&KR0226;瑚帳枝轉翡翠裙譬如追風&KR0016;一抹萬馬¶
群銅缾汲清泚聊復為子勤願言少湏&KR0119;對此¶
髯将軍&KR0026;此詩則花之清淑柔婉風味不見可¶
知矣¶
京口北固山甘露寺舊有二大鉄鑊梁天&KR0101;中¶
鑄東坡游寺詩云䔥翁古鉄鑊相對空團團坡¶
<pb:KR3j0112_SBCK_007-6a>¶
陀受百斛積雨生㣲瀾是也予徃來&KR0190;見之然¶
未嘗稽考本何物為何用也近復游于寺因熟¶
&KR0026;之盖有文可讀云天&KR0101;十八年太歳乙亥十¶
二月丙午朔十日乙卯皇帝親造鉄鑊於觧脫¶
仏(古佛/字)殿前滿(漫㓕/一字)甘泉種以荷葉供養十方¶
一切諸仏以仏神力遍至十方盡虚空界窮未¶
來際令地獄苦鑊變為七珎寳池地獄沸湯化¶
為八功徳水一切四生觧脫衆苦如蓮花在泥¶
清净無染同得安樂到&KR0314;槃城斯鑊之用本在¶
<pb:KR3j0112_SBCK_007-6b>¶
烹鮮八珎與染五味生纒我皇净照慈&KR0013;無邉¶
法喜禅恱何取(又漫/一字)檀縁造斯噐囬成勝縁如¶
含碧水(又漫/一字)發紅蓮道塲供飬永末無遷其後¶
又云帥吴虎子近禁道真㮣懐於佐陳僧圓承¶
宋(又漫/一字)令宣令鄭休之義不可暁疑當時幹造¶
之人耳又一行云五十石鑊然形制不䏻容今¶
之五十石盖古之斗斛小也始知二鑊乃當時¶
植蓮供飬佛之噐耳¶
李端叔有贈人二小詩一云通中玉冷夣偏長¶
<pb:KR3j0112_SBCK_007-7a>¶
花影籠階月浸凉挽断羅巾留不住覺來猶有¶
去時香二云情随榆筴不勝飄心似楊花暖&KR0082;¶
消儗借瓊林大盈庫約君&KR0012;注賭妖嬈盖有所¶
謂也或云是與當&KR0151;楊姝者慱者以勝彩注累¶
&KR0190;者至垂敗者惟有畸零不累注&KR0190;謂之&KR0012;注¶
故端叔戯云¶
韓退之詩云前計頓乖張居然見其贋廣韻及¶
字書云贋五晏切注偽物也東坡嶺外詩云茯¶
苓無人採千歳化虎魄我豈無長鑱真贋苦難¶
<pb:KR3j0112_SBCK_007-7b>¶
識韓非子曰齊伐魯索讒鼎魯以其鴈徃齊曰¶
鴈也魯曰真也古以㕍為贋亦借用也今人&KR0002;¶
作真鴈人必&KR0015;之¶
東坡在黄州陳慥季常在岐亭時相徃來季常¶
喜談飬生自謂吐納有所得後季常因病公以¶
書戯之云公飬生之効有成績今又示病彌月¶
雖使臯陶聴之未昜平反公之養性正如小子¶
之圓覺可謂害脚法師鸚鵡禅五通氣毬黄門¶
妾也前軰相與可謂善謔也¶
<pb:KR3j0112_SBCK_007-8a>¶
崇寧二年三月一日衞州&KR0023;嘉縣民職氏殺猪¶
&KR0021;神而民劉氏獵犬得其棄首骨㗸之狺狺四¶
日不食民使其子析之其左牡齒臼中得肉如¶
拇諦視之如來像也髻有珠如粟瞑目跏趺瞳¶
子&KR0046;然荘&KR0202;畢具&KR0026;者萬人&KR0303;載之伯宇嘗記¶
其事&KR0303;無咎又作賛以稱嘆之政和丁酉予侍¶
親在真州時慈受禅師懐深住持資福寺一日¶
深老謂先君曰近赴村落冨人家齋見群犬争¶
㗸嚙一牛脛骨甚狂噬相嗾不已村人持挺驅¶
<pb:KR3j0112_SBCK_007-8b>¶
逐亦竟不去衆頗異因奪而破之其中血髄已¶
堅凝如玉自成一菩薩形衣紋瓔珞相好竒特¶
雖雕&KR0355;有所不及其家乃取去藏之此與職氏¶
猪齒事極相&KR0011;佛之慈悲化身無所不在此警¶
於好殺者俾生信心哀&KR0598;有情故示希有之異¶
闡提者得不少悛乎¶
翟三丈公巽宣和末蔡絛約之用事外召從官¶
七人公巽&KR0175;以瑣闥召力辭之未至闕有指揮¶
落職宫祠継而復還待制公作謝表有云弹貢¶
<pb:KR3j0112_SBCK_007-9a>¶
禹之冠城非本志奪伯氏之邑其又何言又云¶
惟一與一奪之命無有二三而三仕三己之心¶
敢懐愠喜人多稱之¶
翟公巽謝對衣金&KR0321;鞍馬表云顧臣非緇衣之¶
宜敝予又改以吾從大夫之後不可徒行葉少¶
藴謝賜暦日表云豈特千歳之日可坐而致将¶
使百畆之田勿奪其時汪彦章賀進築&KR0173;兊二¶
州及城寨表云我陵我阿不以山谿之險有民¶
有社在吾&KR0022;域之中皆用&KR0052;史全語有工者¶
<pb:KR3j0112_SBCK_007-9b>¶
&KR0278;詞樂語前軰以爲文章餘事然鮮䏻得体王¶
安中&KR0130;道政和六年天寧節集英殿宴作敎坊¶
致語其誦聖徳云盖五帝其臣莫及自致丕平¶
凡三代受命之符畢彰殊&KR0063;又云歌太平旣醉¶
之詩頼一代之有慶得乆視長生之道叅萬歳¶
以成純可謂妙語也至放小兒隊詞云戢戢两¶
髦已對㐮城之問翩翩群舞却從沂水之歸放¶
女童詞云奏閬圃之雲謡已瞻天而獻祝曳廣¶
寒之電䄂将偶月以言歸益更巧䴡而切當矣¶
<pb:KR3j0112_SBCK_007-10a>¶
&KR0130;道之掌内制可謂盡軄凢樂語不必典雅惟¶
語時近俳乃妙如王&KR0130;道天寧節宴小兒致語¶
云五百里采五百里衞外并有截之區八千歳¶
春八千歳秋共上無彊之夀又正旦宴小児致¶
語云君子有酒多且㫖得盡群心化&KR0038;之日舒¶
以長對揚萬壽孫近叔詣宣和春晏女童致語¶
云黛耜載耕於帝籍廣十千維耦之彊青娃徃¶
祓於髙禖兆則百斯男之慶皆為得體然未&KR0002;¶
東坡元祐秋宴教坊致語云南極呈祥侯秋分¶
<pb:KR3j0112_SBCK_007-10b>¶
而老人見西夷慕義渉流沙而天馬來又春宴¶
致語云稍寛中昃之&KR0104;一均湛露之澤方将麹¶
蘖群賢而惡㫖酒鼓吹六藝而放鄭聲雖白雪¶
陽春莫致天顔之一&KR0015;而献芹&KR0018;日各&KR0030;野人¶
之寸心則又不可跂及矣樂語中有俳諧之言¶
一两聮則伶人於進趋誦詠之間&KR0057;覺可&KR0026;而¶
警絶如石&KR0375;敏&KR0002;外州天寧節賜宴云飛碧&KR0144;¶
之爐煙薫為和氣動紅鱗之酒面起作㤙波何¶
安中得之外州上元云五雲縹緲出危嶠於靈¶
<pb:KR3j0112_SBCK_007-11a>¶
鼍九陌荧煌下繁星於陸海暗塵随馬素月流¶
天如熈熈登春䑓舉欣欣有喜色孫仲益和州¶
送交代云渭城朝雨&KR0009;別恨於垂楊南浦春波¶
&KR0396;愁心於碧草皆為人所膾灸也¶
翟公巽知宻州侯䝉元功自中書侍&KR0048;罷政歸¶
郷公有啓云得請真祠歸荣故里雖老成去&KR0038;¶
之昜而明哲保身之全多士嘆嗟餞韓侯之出¶
祖&KR0022;人尉喜詠季子之來歸又云乗安車而過¶
諸子未慕昔賢揮賜金以娯故人用償夙志公¶
<pb:KR3j0112_SBCK_007-11b>¶
平時四六多聱牙髙古而此啓特平昜誠太平¶
太守筆也後元功於里第築臺曰髙藍光旣落¶
成公就䑓張具為宴自作致語有云公槐避寵¶
衣繍歸榮從外方之赤松&KR0009;髙懐於緑野珎禽¶
綷羽借雞樹之遺棲曲沼囬塘分鳳池之餘潤¶
晋世語云劉放為中書&KR0101;孫資為中書令共領¶
樞要夏侯献曹肇心内不平殿中有雞棲&KR0035;二¶
人相謂曰此亦乆矣其䏻復幾指放資也又晉¶
書荀朂守中書&KR0101;毗賛朝政及遷尚書令朂乆¶
<pb:KR3j0112_SBCK_007-12a>¶
在中書專掌機事失之甚愠人有賀者怒曰奪¶
我鳳凰池何賀焉故公用雞樹鳳池皆中書事¶
考之方見其工¶
李昭玘成季自京東西路提刑移東路西路置¶
司在兊東路置司在青州謝上表有云去長安¶
之日雖遥千里之圍望岱宗之雲猶均一雨之¶
潤¶
杜子美佳人詞云合昏尚知時鴛鴦不獨&KR0043;本¶
草合&KR0172;或曰合昏陳藏噐云葉至暮則合故曰¶
<pb:KR3j0112_SBCK_007-12b>¶
合昏今夜合花是也又徃在詩云當宁䧟玉座¶
白間剥畫蟲文選景福殿賦云皎皎白間㣲㣲¶
列錢注白間牎也又大食刀歌云得君亂&KR0093;與¶
君理北史齊文宣帝髙洋神武第三子神武嘗¶
令諸子各理亂&KR0093;帝獨抽刀斬之曰亂者湏斬¶
神武以為然¶
范忠宣公薨朝廷賜墓碑之額曰世濟忠直時¶
唐彦猷君益知頴昌為表其居曰忠直坊范公¶
之子正平正思直謂君益曰荷公之意但上之¶
<pb:KR3j0112_SBCK_007-13a>¶
所賜刻於螭首掲於墓隧假寵於范氏&KR0002;&KR1138;於¶
康荘以為徃來之&KR0026;非朝廷之意也君益曰此¶
州郡之事於君家無與也二公曰先祖先人功¶
名聞於逺邇何待此而顯且十室之邑必有忠¶
信流俗所尚識者所耻異時不獨吾家為人嗤¶
誚公亦寧逃於指議故不得不力請也時李端¶
叔官於許下乃見唐公且言曰頃胡文公㳟&KR0043;¶
知蘇州時蒋堂希魯将致政歸文恭昔為諸生¶
嘗受學於蒋公乃即其里第表之為難老坊&KR0253;¶
<pb:KR3j0112_SBCK_007-13b>¶
公見之不樂曰此俚俗歆熖内不足而假之人¶
以為夸者非所望於故人也願即撤去文恭謝¶
之&KR0082;如其請則營繕已畢乃資其嘗&KR0023;芝草之¶
瑞更為靈芝文公退而語人曰識必因徳而後¶
達蒋公之徳盖所畏而其識如此非吾所及也¶
君益聞端叔之言遂撤去之范氏二公聞之乃¶
謝端叔曰非公之語莫遂吾心也因復&KR0015;曰凢¶
以伎䏻物貨自营啚售於人則多曰元本某家¶
至於假供御供使州土為名殆與此一&KR0011;顔子¶
<pb:KR3j0112_SBCK_007-14a>¶
居陋巷一簞食一瓢飲人不堪其&KR0104;而不改其¶
樂故與禹稷同道當時未聞表其巷爲何坊也¶
端叔亦&KR0015;之後復陳此語於君益君益亦大&KR0015;¶
之¶
李資政&KR0022;直有與韓魏公書云前書戯問玉梳¶
金箆者侍白&KR0161;翁幾&KR0082;談死矣然常山頗多老¶
伶人吹弹甚熟日使敎此五六人者近稍便串¶
異時願侍飲期一釂觴也玉梳金箆盖&KR0022;直之¶
侍&KR0078;也人或問命名之意&KR0022;直&KR0015;曰此俗所謂¶
<pb:KR3j0112_SBCK_007-14b>¶
和尚置梳箆也又有與魏公書云舊日梳箆固¶
無恙亦嘗曽添三两人更似和尚撮頭&KR0321;子尔¶
元祐中哲宗句日一召輔臣於延英閣聴講讀¶
時曽肇子開蘇轍子由自左右史益除中書舎¶
人入侍講筵子由作詩呈同省諸公悉和之邇¶
英延義皆仁宗所建　溝記注官賜生飲茶¶
将罷賜湯仍皆免拜無復外廷之禮故子開詩¶
云二閣從容訪古今諸儒葵藿但傾心君臣相¶
對疑賔主誰識昭陵用意深邇英閣前槐後竹¶
<pb:KR3j0112_SBCK_007-15a>¶
&KR0031;槐極髙而柯葉拂地状如龍蛇或謂之鳳尾¶
槐子開詩云鳳尾扶踈槐影寒龍吟䔥瑟竹聲¶
乾漢皇恭黙尊儒學不似公孫見不冠子由詩¶
云銅缾洒遍不勝寒雨&KR0039;匀圓凍未乾囬首曈¶
曨朝日上槐龍對舞覆衣冠並謂此也¶
宣和中予在唐州外氏吴家時㐮陽府光化縣¶
村人耕穴一冢得一噐&KR0011;鼎而有盖盖及鼎腹¶
皆雷紋中有虬形两耳為饕餮足為&KR0214;&KR0057;制作¶
甚精一足㣲蝕損尚可立也表舅唐慤端仲&KR0190;¶
<pb:KR3j0112_SBCK_007-15b>¶
千得之以予舅氏啚好古愽雅乃以歸之而強¶
名曰虬鼎且作歌以紀之予得熟視焉予以謂¶
古之鼎鼐皆無盖而足皆圓直無作獸形者此¶
乃敦耳端仲以其腹髙如鼎而敦乃形匾故名¶
之為鼎耳其饕餮&KR0214;&KR0057;與李伯時古噐圖所&KR0030;¶
小敦耳足正同但小敦耳之两獸開口有餙玉¶
䖏古之玉敦多如此也而此噐乃無餙玉之状¶
復無欵識耳又按吕氏春秋云周鼎饕餮有首¶
無身食人未咽害及此身此盖周噐也古噐多¶
<pb:KR3j0112_SBCK_007-16a>¶
為饕餮&KR0214;&KR0057;者深戒於貪&KR0064;也两舅皆以予言¶
為然乃秪名曰虬敦極寳惜之時京西漕時道¶
陳聞有此噐諷太守王玨來取之舅氏秘而不¶
出後&KR0082;自携徃京師并&KR0028;中侯金印獻之上方¶
未㡬而俶&KR0368;外門避地湘潭平時玩好書&KR0030;寳¶
玉悉為賊有不知此噐存亡何所惜哉¶
天下之事每患於無公論狥於一已之好惡則¶
其說必偏雖以曲詞夸語以勝於人然卒不&KR0002;¶
公論之使人必信也硯之美者無出於端溪之¶
<pb:KR3j0112_SBCK_007-16b>¶
石而唐詢彦猷作硯錄乃以青州黑山紅&KR0093;石¶
為冠米芾元章則以唐州方城山葛仙公巖石¶
為冠彦猷則謂紅&KR0093;石理黄者其&KR0093;紅理紅者¶
其&KR0093;黄文之美者則有旋轉其&KR0093;凢十餘重次¶
第不亂資質潤羙發墨乆為水所浸漬即有膏¶
液出焉此石之至靈者非他石可與較議故列¶
之於首元章則謂方城&KR1104;石石理向日視之如¶
玉莹如鑑光而著墨如澄泥不滑稍磨之則已¶
下而不熟生泡發墨生光如&KR0238;如油&KR0010;乆不退¶
<pb:KR3j0112_SBCK_007-17a>¶
常如新成有君子一徳之操色紫可愛聲平而¶
有韻此石近出始見十餘枚矣二公皆於翰學¶
留意者然此說&KR0178;未為公也予伯父毅老提學¶
嘗官青社得紅&KR0093;石硯雖文采誠如彦猷之&KR0003;¶
但石理麤慢殊不發墨時堪為几案之竒玩耳¶
予外氏居唐州而方城外邑也予徃來必過仙¶
公山下地名新寨居民多以石為工所貨之硯¶
紫青白三種石也亦作鼎斛盤盂之&KR0011;其硯如¶
吴郡㠛村石之昜得一枚不過百錢惟有一種¶
<pb:KR3j0112_SBCK_007-17b>¶
曰太陽坑石乃元章所謂近出者坑在山巔其¶
石色如端溪堅重縝宻作硯極挫墨不&KR0190;磨而¶
已盈硯殊可爱也盖元章性急每用磨墨發艶¶
甚昜故以適意爲快也然多損筆墨故士人謂¶
之筆墨劊子可與端州後歴石相抗焉得居上¶
&KR1104;下岩之二石之上也予在京西時擇求&KR0190;年¶
得一巨璞琢爲玉斗檏不知者以爲無眼之端¶
溪也余舅吴衮&KR0139;啚爲余銘其背云琢雲根陪¶
玄頴賛斯文貽乆永無磷緇堅以璟之子操同¶
<pb:KR3j0112_SBCK_007-18a>¶
其炳渡江以來之後亡之矣二公之論當否䆒¶
心於文房者必䏻訂評之¶
黄魯直有乞猫詩云秋來䑕軰欺猫死窺甕翻¶
盆攪夜眠聞道貍奴将&KR0190;子買魚穿桞聘衘蝉¶
蔡天啓乞猫於孫元忠亦有詩云厨&KR0338;空虗䑕¶
亦飢終宵咬齧近秋幃腐儒生計惟黄卷乞取¶
衘蝉與護持余友李廣徳卲以二猫送余仍以¶
二詩一云吾家入雪白於霜更有&KR0084;鞍似閙裝¶
便請爐邉义手立從他䑕子自跳梁二云衘蝉¶
<pb:KR3j0112_SBCK_007-18b>¶
毛色白勝酥搦絮堆綿亦不如老病毗耶湏减¶
口從今休嘆食無魚¶
墨荘漫録卷第七¶
<pb:KR3j0112_SBCK_007-19a>¶
