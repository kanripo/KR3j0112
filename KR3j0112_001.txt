# -*- mode: mandoku-view -*-
#+TITLE: 墨莊漫錄
#+DATE: 2015-09-23 10:12:57
#+PROPERTY: JUAN 1



<pb:KR3j0112_WYG_001-1a>
欽定四庫全書
　墨莊漫錄卷一¶
　　　　　　　　　　　　宋　張邦基　撰
　　僕以聞見慮其忘也書藏其篋歸耕山間遇力¶罷
　　釋耒之壟上與老農憇談非敢示諸好事也¶其間
　　是非毁譽均無容心焉僕性喜藏書隨所¶寓榜曰
　　墨莊故題其首曰墨莊漫錄淮海張邦¶基子賢¶云
范蜀公乞致仕章四上未允第五章言臣所懐¶有可去
<pb:KR3j0112_WYG_001-1b>
　者二謂言青苗不見聼一可去薦蘇軾¶孔文仲不見
　用二可去章既上遂得請<md:KR3j0112_SBCK_001-1b>¶張宣徽安道守成都眷籍娼陳鳯儀後數年王¶懿敏仲
　儀出守蜀安道祝仲儀致書與之仲儀¶至郡呼鳳儀
　曰張尚書頃與汝留情乎鳳儀泣¶下仲儀曰亦嘗遺
　尺牘今且存否曰迨今蓄之¶仲儀曰尚書有信至汝
　可盡索舊帖吾欲觀之¶不可隠也遂悉取呈韜於錦
　囊甚宻仲儀謂曰¶尚書以剛勁立朝少與多讐汝毋
<pb:KR3j0112_WYG_001-2a>
　以此黷公乃¶取書對鳳儀并囊盡焚之後語安道張
　甚感之¶王張姻家也<md:KR3j0112_SBCK_001-2a>¶東坡在杭州一日逰西湖坐孤山竹閣前臨湖¶亭上時
　二客皆有服預焉久之湖心有一綵舟¶漸近亭前靚
　粧數人中有一人尤麗方鼓筝年¶且三十餘風韻&KR0570;
　雅綽有態度二客競目送之¶曲未終翩然而逝公戲
　作長短句云鳯凰山下¶雨初晴水風清晚霞明一朶
　芙蓉開過尚盈盈¶何處飛來雙白鷺如有意慕娉婷
<pb:KR3j0112_WYG_001-2b>
　忽聞江上弄¶哀筝¶苦含情遣誰聼煙歛雲収依約是
　湘靈欲待<md:KR3j0112_SBCK_001-2b>¶曲終尋問取人不見數峰青
毘陵一士人姓常為蟹詩云水清詎免雙螯黑秋老難
　逃一背紅葢譏朱勔父子¶¶¶¶¶
范純仁堯夫丞相薨禮官謚曰忠宣考功鄧忠¶臣議曰
　每思捐身而開策常願休兵而息民祇¶知扶危而濟
　傾寜恤跋前而疐後又曰讒言亂¶國而明蔡確之無
　罪姦黨投石而謂大防之可<md:KR3j0112_SBCK_001-3a>¶原當衆人莫敢言之時
<pb:KR3j0112_WYG_001-3a>
　在偏州無所用之地義¶形正色憤激至誠非特救當
　世正人端士之織¶羅直欲戒後世亂臣賊子之迷國
　狥公忘已為¶國惜賢又曰父母之國有時而去股肱
　之義於¶是或虧放之江湖忽如草芥紉蘭澤畔更甚
　屈¶原之忠占鵩坐隅已分賈生之死又曰側席南¶望
　而怏浮雲之蔽趍節東歸而詠零雨之濛又¶曰法座
　想見其風采詔書相望於道塗(云云/)時¶論皆以為允
　當崇寧初追奪元諡并定諡覆官<md:KR3j0112_SBCK_001-3b>¶並罰銅二年六月
<pb:KR3j0112_WYG_001-3b>
　言者再論忠臣得宫祠¶
東坡作儋耳山詩云突兀隘空虛他山總不如¶君看道
　傍石盡是補天餘叔黨云石當作者傳冩¶之誤一字
　不工遂使全篇俱病¶
王荆公書清勁峭拔飄飄不凡世謂之横風疾¶雨黄魯
　直謂學王濛米元章謂學楊凝式以余¶觀之乃天然
　如此¶
武帝建安二十年冬十月始置名號至五大夫¶與舊列
<pb:KR3j0112_WYG_001-4a>
　侯闗内侯凡六等以賞軍功名號侯爵<md:KR3j0112_SBCK_001-4a>¶十八級¶銅印
　龜紐墨綬五大夫十五級¶銅印環紐亦墨綬皆不食
　租此印决曹氏物也¶表舅唐悊端仲見之亦以予言
　為然乃賦詩云¶闗中金印豈秦闗想見風流漢已還
　大饗似書¶譙縣石蘭亭寧數㑹稽山空餘此日歸囊
　槖曾¶是當年雜珮環萬户况將取如斗此章何足繫¶
　腰間後范左轄謙叔在方城以書求借舅氏不¶與也
　(前/闕)<md:KR3j0112_SBCK_001-4b>¶
<pb:KR3j0112_WYG_001-4b>
崇寧初既立黨籍臣僚論元祐史官云初大臣¶挾其私
　忿濟以邪説力引儇浮與其厚善布列¶史職或毁詆
　先烈或鑿空造語以厚誣若范祖禹¶黄庭堅張耒秦
　觀是也或隱没盛徳而不錄若¶曾肇是也或含糊取
　容而不敢言若陸佃是也¶皆再謫降時舊史已盡改
　矣¶
王鞏定國為太常博士常從術士作軌革畫一¶堂廡庭
　中有明珠一枚旁置棊局未幾為御史¶朱光庭所抨
<pb:KR3j0112_WYG_001-5a>
　得補外<md:KR3j0112_SBCK_001-5a>¶東坡在海外瓊州士人姜公弼來從學坡題其¶扇云滄
　海何曾斷地脈白袍(或作/朱厓)端合破天荒¶公弼求足之
　坡云候汝登科當為汝足後人廣¶被貢至京師時坡
　已薨乃謁黄門於許下子由¶乃為足之云生長芸間
　已異芳風流稷下古諸¶姜適從瓊管魚龍窟秀出羊
　城翰墨場滄海何¶曾斷地脈白袍端合破天荒錦衣
　他日千人看¶始信東坡眼目長
<pb:KR3j0112_WYG_001-5b>
國朝宗室例除環衛裕陵始以非袒免補外官<md:KR3j0112_SBCK_001-5b>¶繼有登
　科者然未有為侍從者宣和五年始除¶子崧徽猷閣
　待制繼而子淔亦除八年又除子¶櫟宗室為從官自
　伯山始然皆外任未有任禁¶從者紹興三年始除子
　晝侍郎皆子字也然其¶他字號未有也十八年始除
　不棄侍郎不字任¶禁從自徳夫始¶
香泛釣筒萍雨夜綠揺花塢栁風春舒亶信道¶詩也信
　道清才而詩刻削有如此者又有云空¶外水光風動
<pb:KR3j0112_WYG_001-6a>
　月暗中花氣雪藏梅又云宿雨閣<md:KR3j0112_SBCK_001-6a>¶雲千嶂碧野花弄
　日一村香又云萬壑水澄知¶月白千林霜重見松髙
　皆警句也¶
韓駒子蒼詩云倦鵲遶枝翻凍影征鴻摩月墮¶孤音誠
　佳句也但太工矣¶
浮休居士張芸叟久經遷責既還怏怏不平嘗内¶集分
　題賦詩其女得蠟燭有云莫訝淚頻滴都¶縁心未灰
　浮休有慙色自是無復躁進意司馬¶朴之室浮休之
<pb:KR3j0112_WYG_001-6b>
　女也有詩在鄜延路上一寺中¶一聨云滿目煙含芳
　草綠倚欄露濕海棠紅或<md:KR3j0112_SBCK_001-6b>¶云便是詠燭者¶
紹聖初逐元祐黨人禁中疏出當責人姓名及¶廣南州
　郡以水土美惡繫罪之輕重而貶竄焉¶執政聚議至
　劉安世器之時蔣之竒頴叔云劉¶某平昔人推命極
　好章惇子厚以筆於昭州上¶點之云劉某命好且去
　昭州試命一廻¶
杜子美𤣥都壇歌云子規夜啼山竹裂王母晝下¶雲旗
<pb:KR3j0112_WYG_001-7a>
　翻説者多不曉王母或以為瑶池之金¶母也中官陳
　彦和言頃在宣和間掌禽苑四方<md:KR3j0112_SBCK_001-7a>¶所貢珎禽不可殫
　舉蜀中貢一種鳥狀如燕色¶紺翠尾甚多而長飛則
　尾開裊裊如兩旗名曰王¶母則子美所言乃此禽也
　葢遐方異種人罕識¶者子規夜啼山竹裂言其聲清
　越如竹裂也¶
鄱陽胡詠之朝散生平好道元符初嘗於信州¶弋陽縣
　見一道人青巾葛衣神氣特異因揖而¶延之對飲道
<pb:KR3j0112_WYG_001-7b>
　人指取大白滿引無算曰君有從¶軍之行去否胡竦
　然曰當去葢是時欲就熈¶河帥姚雄之辟也道人曰
　西郵方用師好去索<md:KR3j0112_SBCK_001-7b>¶紙書詩曰濟世應須不世才調
　羮重見用鹽梅¶種成白璧人何處熟了黄梁夢未囘
　相府舊開¶延士閤武夷新築望仙臺青雞唱徹函闗
　曉好¶巻㳺幃歸去來授詠曰為我以此寄章相公且¶
　曰章相公好箇人又錯了路逕也詠叩其説但¶云未
　可立談詠問其姓名亦不肯言曰吾早晚¶亦遊邊可
<pb:KR3j0112_WYG_001-8a>
　以復相見夜艾詠曰先生可就此寢¶曰吾歸邸中只
　在河下乃拂衣去明日遣人往¶諸邸尋問皆云未嘗
　有道人因告縣令徧邑物<md:KR3j0112_SBCK_001-8a>¶色竟無曾見者詠至京師
　見王副車詵具告以¶此欲持詩謁子厚詵曰慎不可
　上方以邉事倚辦¶相公丞相得此必堅請去上必疑
　怪詰其所以¶然君且得罪詠以為然徑趍姚幕從取
　青唐暨¶還闕則子厚已去矣他日子厚北歸聞有此
　詩¶就詠求之其真本已為駙車奄有乃錄寄之子¶厚
<pb:KR3j0112_WYG_001-8b>
　見詩歎曰使吾早得此詩去位久矣豈復有¶今日之
　事乎方詠之在邉日嘗至秦州天慶觀¶聞説吕先生
　在此月餘近日方去矣問何以知<md:KR3j0112_SBCK_001-8b>¶其為吕道士云道
　人去時適道衆皆赴隣郡醮¶道人顧小童曰吾且去
　借筆書壁侯師歸示之¶小童辭以觀新修師戒勿令
　題涴乃曰煩貯火¶殿鑪吾欲禮三清而去既而行殿
　後砌下有石¶池水甚清泚乃以爪畫殿壁留詩云石
　池清水¶是吾心漫被桃花倒影沈一到邽山空闕内
<pb:KR3j0112_WYG_001-9a>
　消¶閒塵累七絃琴後題囘字衆驚歎以為必吕翁¶也
　壁甚髙其字非手可能及邽山即秦山也詠¶思弋陽
　所遇有逰邉之約豈非即斯人與此説<md:KR3j0112_SBCK_001-9a>¶予聞江元一
　太初云¶
宿州靈壁縣張氏蘭臯園一石甚竒所謂小蓬¶萊也蘇
　子瞻愛之題其上云東坡居士醉中觀¶此灑然而醒
　子瞻之意葢取李徳裕平泉莊有¶醒醉石醉則据之
　乃醒也蔣頴叔過見之復題云¶荆溪居士暑中觀此
<pb:KR3j0112_WYG_001-9b>
　爽然而凉吳右司師禮安¶中為宿守題其後云紫溪
　翁大暑醉中讀二題¶一笑而去張氏皆刻之其石後
　歸禁中¶
姑蘇士人家有玉蟾蜍一枚皤腹中空每焚香<md:KR3j0112_SBCK_001-9b>¶置爐邉
　煙盡歸腹中久之冉冉復自蟾口噴出¶亦異物也¶
退之詩風能拆芡胔露亦染梨腮魯直本亦作¶風稜露
　液乂與興元宴集詩云莊漫華墨間¶墨當作黒華陽
　黒水惟梁州興元梁州也
<pb:KR3j0112_WYG_001-10a>
吳安中少年時為堠子詩云行客往來渾望我¶我於行
　客本無心喜為人書之¶
李商隠錦瑟詩云莊周曉夢迷蝴蝶望帝春心¶託杜鵑
　滄海月明珠有淚藍田日暖玉生煙人<md:KR3j0112_SBCK_001-10a>¶多不曉劉貢
　父詩話云錦瑟令狐綯家青衣亦¶莫能考瑟譜有適
　怨清和四曲名四句葢形容¶四曲耳<md:KR3j0112_SBCK_001-11a>¶唐子西嘗見桃李盛開而梅尚存數枝因作¶詩時張無
　盡天覺被召乃以詩投之云桃花能¶紅李能白春來
<pb:KR3j0112_WYG_001-10b>
　何處無顔色不應尚有一枝梅<md:KR3j0112_SBCK_001-11b>¶可是東君苦留客向
　來開處當嚴冬桃李未在¶交逰中只今已是丈人行
　勿與少年爭春風無¶盡大加稱賞¶
延安夫人蘇氏丞相子容妹曽子宣内也有詞¶行於世
　或以為東坡女弟適栁子玉者所作非¶也¶
崇寧三年邦基伯父文簡公賔老自翰苑拜左¶丞而伯
　父倪老後除内相宣和八年文粹中¶自翰苑拜右丞
　而其季虛中除内相皆兄弟相<md:KR3j0112_SBCK_001-12a>¶代於北扉亦盛事也
<pb:KR3j0112_WYG_001-11a>
廣陵先生逢原嘗為暑熱思風詩云力卷雨¶來無嵗旱
　盡驅雲去放天髙客有傳示王介甫¶嘆曰有致君澤
　民之志惜乎不振也¶
逢原一日與王平甫數人登蔣山相與賦詩而¶逢原先
　成舉數聨平甫未屈至聞仰躋蒼厓顛¶下視白日徂
　夜半身在髙若騎箕尾居乃嘆曰¶此天上語非我曹
　所及遂閣筆¶
襄陽有一曹掾不為郡將所禮屢窘幾殆一日<md:KR3j0112_SBCK_001-12b>¶掾被召
<pb:KR3j0112_WYG_001-11b>
　以詩上郡將而别之有云已覺目光在¶牛角未信鞭
　長及馬腹郡將雖嘉賞而愈銜之¶
蔡元度魯公在位錫賚無窮而用度亦廣京師¶感慈寺
　修浮圖題三千緡時有吳鍊師者丹¶陽人辟榖修養
　館於西園庵中後有隙地吳勸¶令蒔麥既穫頗厭狼
　籍公見之題詩於庵曰塔¶縁便捨三千貫月俸無踰
　一萬緡却向西園課¶小麥老來顛倒見愁人¶
胡師文元質侍郎利州一日晝寢書室蹶然<md:KR3j0112_SBCK_001-13a>¶而興呼吏
<pb:KR3j0112_WYG_001-12a>
　問曰適有人投訟牒曰稱吳伴姑吏¶曰無有斯須復
　夢如初既覺復呼吏曰倅㕔庖舎¶在何所其户牖何
　向吏具白之即命駕至彼率¶倅同觀指一隅命鍤發
　之不數尺得一婦人屍¶倒植水中衣履猶未敗葢前
　倅子舍之婢因捶¶死瘞於此人莫知之因命具棺衾
　薦以佛事復¶夢婦人云今免倒形以就安宅且將訴
　於陰府¶矣感激而去髙郵人徐伯通與直時為館客
　親¶見此事<md:KR3j0112_SBCK_001-13b>¶
<pb:KR3j0112_WYG_001-12b>
杜甫詩東閣觀梅動詩興還如何遜在揚州多¶不詳遜
　在揚州之説以本傳考之但言遜天監¶中為尚書水
　部郎南平王引為賓客掌書記室¶薦之武帝與吳均
　俱進幸後稍失意帝曰吳均¶不均何遜不遜遜卒於
　廬陵王記室亦不言在¶揚州也及觀遜有梅花詩見
　於藝文類聚初學¶記云兎園標節物驚時最是梅御
　霜當路發映¶雪擬寒開枝横却月觀花遶凌風臺朝
　灑長門¶泣夕注臨卭杯應知早凋落故逐上春來余
<pb:KR3j0112_WYG_001-13a>
　後<md:KR3j0112_SBCK_001-14a>¶見别本遜¶東海剡人舉本州秀才射策為¶當時之
　冠歴官奉朝請時南平王殿下為中權¶將軍揚州刺
　史望髙右戚實曰賢主擁篲分庭愛¶客接士東閣一
　開競収揚馬左席皆啓争趍鄒¶枚君以詞藝早聞故
　深親禮引為水部行㕘軍¶事仍掌文記室(云云/)乃知
　遜嘗在揚州也葢本¶傳但言南平引為記室畧去揚
　州爾然東晉宋¶齊梁陳皆以建業為揚州則遜之所
　在揚州乃<md:KR3j0112_SBCK_001-14b>¶建業耳非今之廣陵也隋以後始以廣陵
<pb:KR3j0112_WYG_001-13b>
　名州¶
潤州蘇氏家書畫甚多書之絶異者有太宗¶賜易簡御
　書宋玉大言賦并名真戒酒批答鍾¶繇賀吳滅闗公
　上文帝表王右軍答會稽内史¶王述書雪晴寄山陰
　張侯帖獻之秋風詞梁蕭¶子雲節班固漢史唐褚遂
　良模本蘭亭李太白¶天馬歌賀知章醉中吟張長史
　書逸人壁顔魯¶公進文殊碑讀李陽氷篆新泉銘永
　禪史真草¶千文齊已題贈並皆真蹟名畫則顧凱之
<pb:KR3j0112_WYG_001-14a>
　雪霽<md:KR3j0112_SBCK_001-15a>¶圖望五老峰圖北齊舞鶴圖閻立本醉道士圖¶
　吳道子六甲神薛稷戲鶴陳閎蕃馬韓幹御馬¶戴嵩
　牛圖王維卧披圖邉鸞雀竹李將軍曉景¶屏風李成
　山水徐熈草蟲黄荃墨竹居寧翎毛¶董羽龍水劉道
　士鬼神刁處士竹石鍾隱乳兎¶物之尤異者有明皇
　賜蘇小許公四代相玉印¶贊皇父子石研石兎竹拂
　連理拄杖陳後主宫¶娃七寶束帶雷公斧珊瑚筆架
　玉連環皆希世¶之寶後皆散逸或有歸御府者今不
<pb:KR3j0112_WYG_001-14b>
　知流落何處
荆<md:KR3j0112_SBCK_001-15b>¶公退居金陵蔣山學佛者俗姓吳日供灑掃山¶下田
　家子也一日風墮挂壁舊烏巾吳舉之復¶置於壁公
　適見之謂曰乞汝歸遺父數日公問¶幞頭安在吳曰
　父村老無用貨於市中嘗賣得¶錢三百文供父感相
　公之賜也公嘆息之因呼¶一僕同吳以元價往贖且
　戒茍以轉售即不須¶訪索果以弊惡猶存乃贖以歸
　公命取小刀自¶於巾脚刮磨粲然黄金也葢禁中所
<pb:KR3j0112_WYG_001-15a>
　賜者乃復¶遺吳吳後潦倒竟不能祝髪以竹工居真
　州政<md:KR3j0112_SBCK_001-16a>¶和丙申年予嘗令造竹器親説如此時巳年六¶
　十餘貧窶之甚亦命也¶
吕温卿為浙漕既起錢濟明獄又發廖明畧事¶二人皆
　廢斥復欲網羅參寥未有以中之會有¶僧與參寥有
　隙言參寥度牒冒名葢參寥本名¶曇潛因子瞻改曰
　道潛温卿索牒驗之信然竟¶坐刑之歸俗編管兖州
　未幾温卿亦為孫傑鼎¶臣發其贓濫繫獄人以為菑
<pb:KR3j0112_WYG_001-15b>
　人者人必反菑之¶
孔雀毛著龍腦則相綴禁中以翠尾作帚每幸<md:KR3j0112_SBCK_001-16b>¶諸閣擲
　龍腦以辟穢過則以翠尾掃之皆聚無¶有遺者亦若
　磁石引針琥珀拾芥物類相感¶也¶
中表錢渻子全穆父之孫蒙仲之子三嵗喪父¶自少刻
　苦能立好學有節操何㮚榜登科即¶丁母艱及第十
　餘年未嘗到官試中學官除濟¶南府教授車駕駐蹕
　揚州有薦權國子博士者¶始入局㕘謁長貳方茶疾
<pb:KR3j0112_WYG_001-16a>
　作仆地輿歸一夕而¶殂竟無一日之禄惜哉命薄如
　此可為奔求躁<md:KR3j0112_SBCK_001-17a>¶圖之戒¶
世傳宗室中昔有昏謬(俗呼為撥/&KR1072;太尉)一日坐宫門¶見釘鉸
　者亟呼之命僕取弊履令工以革䕶其¶首工笑曰非
　我技也公乃悮曰我謬也誤呼汝¶矣適欲喚一錮漏
　(俗呼/骨路)者耳聞者大笑之¶
王黼將明盛時搜求四方瓌竒之物以充玩好¶有人以
　桃核半枚來獻中容米三四斗其間題¶詠之字滿矣
<pb:KR3j0112_WYG_001-16b>
　李之儀端叔題云觀此桃則退之¶所謂華山十丈蓮
　信有之矣今不知存否也子<md:KR3j0112_SBCK_001-17b>¶嘗觀洽聞記云吐谷渾
　桃如大石甕豈非此¶桃也耶¶
　
　
　
　
　¶墨莊漫録卷一
